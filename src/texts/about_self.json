{
  "text": "היי, אני מאריאנה שחם. המסע שלי התחיל בלידה הראשונה שלי – לידה קשה, כואבת, מבלבלת. הייתי מלאה בחוסר ידע, לא הבנתי מהן הזכויות שלי בלידה, ומה הגוף שלי באמת מסוגל לעשות. אבל בלב שלי ידעתי דבר אחד – שזה לא חייב להיות ככה.\n\nאז לקראת הלידה השנייה שלי החלטתי – הפעם אני לוקחת את המושכות. וככה זה היה גם בלידה השלישית והרביעית שלי – לידות עוצמתיות, מחוברות, מלאות ביטחון. הרגשתי שאני מנצחת על הלידה שלי. ידעתי למה אני מסוגלת.\n\nכשהבנתי כמה עוצמה יש בדרך הזו – הפנימית, הנשית, המודעת – הבנתי שזו השליחות שלי: להעביר את זה הלאה. שכל אישה תדע – שגם היא יכולה ללדת אחרת.\n\nאז יצאתי למסע למידה מעמיק – הדרכת לידה, הדרכת הנקה, שפת דנסטן ועיסוי התינוק, היפנובירת’ינג, תטא הילינג – כל מה שיכול לעזור לי בבית, אבל בעיקר – לעזור לנשים אחרות.\n\nאני מאריאנה, אמא לאֵלָה, אוֹר, אביב ומִילָה. נשואה לעופר, גרה בקיבוץ נען. אני מביאה איתי ניסיון אישי עמוק מכל סוגי הלידות שחוויתי – יחד עם כלים, ידע ודרך שמאפשרת לכל אישה לעבור את ההריון, הלידה וההורות – מתוך עוצמה, בחירה ואהבה.\n\nאם את בתחילת הדרך – או כבר בדרך – אני כאן להזכיר לך: הגוף שלך יודע. את יודעת. ואני כאן ללכת איתך יד ביד, באהבה."
}